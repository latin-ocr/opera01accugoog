v. 666. 61666 1. 169

Omne reformidat frigida vulnus humus.
villice, da requiem terre, semente peracta:
Da requiem, terram qui coluere, viris.
Pagus agat festum: pagum lustrate, coloni,
Et date paganis annua liba locis.
Placentur matres frugum, Tellusque, Ceresque,
Farre suo, gravidae visceribusque suis.
Officium commune Ceres et Terra tuentur:
flaec praebet causam frugibus, illa locum.
Consortes operum, per quas correcta vetustas,
Queruaque glans victa est utiliore cibo,
Frugibus immensis avidos satiate colonos,
Ut capiant cultus praemia digna sui.
Vos date perpetuos teneris sementibus auctus;
1166 nova per gelidas herba sit usta nites.¹
Quum serimus, coelum ventis aperite serenis:
Quium latet, aetherea spargite semen aqua.
11666 graves cultis Cerealia dona cavete
Agmine laesuro depopulentur aves.
Vos quoque subjectis. formicae, parcite granis:
Post messem prredae copia major erit.
Interea crescat scabrae rubiginis expers, ’
1166 vitio coeli palleat aegra seges,
Et neque deficiat macie, neque pinguior aequo
Divitiis pereat luxuriosa suis.
lit careant loliis, oculos vitiantibus, agri,
Nec sterilis culto surgat avena solo.

 

